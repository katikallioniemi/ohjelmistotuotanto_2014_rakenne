## Yhteenveto, projektinhallinta

* Kerro miten projekti meni: mikä oli vaikeinta, mikä helpointa
* Listaa työhön käytetyt tunnit per henkilö + yhteensä
* Mitä tekisit toisin seuraavassa määrittelyprojektissa?
* Olitteko tyytyväisiä työhönne?

![Vimeo thumbnail](http://i.vimeocdn.com/video/499268646_640.jpg)
[Linkki Vimeoon](https://vimeo.com/113814604)


Vaikeinta oli projektin ajoitus: Orientoivan projektin videohommat, tapahtumatuotanto (Media Day) ja asiakkaalle joulukuun alkuun tehtäväksi sovittu järjestelmäspeksaus ja -testaus imivät lähes kaikki työtunnit koko marraskuulta. Ohjelmistotuotannon projektiin tuli havahduttua oikeastaan vasta noin viikko ennen deadlinea.

Jälkikäteen ajateltuna sisätilapaikannuksen toteutustekniikoihin olisi voinut tutustua tarkemmin. Nyt toteutuksen speksaukset meni aika fiilispohjalta, ja vasta myöhemmin tuli netistä tuurilla vastaan hyviä sivustoja, joilta olisi voinut poimia faktaa omien arvailujen tueksi.

Myös valittu aihe lisäsi työmäärää. Kun järjestelmänä huomattavasti esim. mobiili-appia laajempi järjestelmä, lähtee homman laajuus äkkiä lapasesta. Esimerkiksi käyttöliittymien näkymiä eri käyttäjäryhmille voisi mockuppailla vaikka jouluun asti.

Seuraavassa määrittelyprojektissa käyttäisin tekstin muokkaamiseen nimenomaisesti siihen tarkoitettuja työkaluja ja jättäisin Gitin pyörittelyn koodia varten. Keskimääräistä paremmin tässä projektissa kuitenkin onnistui dokumenttien työstäminen vähän kerrassaan: jokaisesta dokumentista on useampia versioita, ja versiohistoria on heti tarjolla GitHubissa - mikä on juuri Gitin keskeinen idea. Myös jos aikaa olisi enemmän, voisi projektiin sisällyttää välivaiheita ja milestoneja, jolloin uutta opittua asiaa ehtisi paremmin jakaa työryhmän jäsenten kesken perusteellisemmin.

Näillä resursseilla ja aikatauluilla olen työhön ihan tyytyväinen. Aikaa olisi voinut mennä ehkä vähän vähemmän, niin pystyisi olemaan ehkä tyytyväisempi myös niihin kaikkiin muihinkin töihin, joita samaan aikaan on valmistumassa. Tässä nyt sattui olemaan deadline ensimmäisenä, niin tämä meni ykkösprioriteetilla.
-J-

--

Aikaa projektiin tuntui uppoavan paljon ennakoitua enemmän. Tekeminen kasautui muiden töiden ja projektien takia vasta viimeiselle viikolle ennen palautusta. Epätoivo kasvoi sitä mukaa, kun valmista ei ollut tullakseen ylipitkistä koululla vietetyisä päivistä huolimatta. Työtehoni todella ole parhaimmillaan väsyneenä ja epätoivoisena. Työryhmän jäsenistä molemmilla lienee myös jonkin asteista taipumusta täydellisyyden tavoitteluun. 

Dokumentaation kirjoittamisesta teki vaikeahkoa myös se, että luomamme sisätilapaikannusjärjestelmä tuntui melko monimutkaiselta. Varsinaisia lopullisia päätöksiä siitä, mitä järjestelmä sisältää ja mihin sitä käytetään, ei oikeastaan tehty kunnolla projektin alkumetreillä, vaan dokumentin eri osioita kirjoiteltiin ilman yhteistä kokonaiskuvaa järjestelmästä. Eri osioiden välillä olikin aika ajoin ristiriitaisuuksia, kun järjestelmän reunaehdot elivät sitä mukaa, kun niitä pohdiskeli eri näkökulmista. 

Olen lopputulokseen ihan tyytyväinen, itse työaikaan en niinkään. 
-kati